# Laevade pommitamine

Autor: Brita Pentðuk

Inspiratsiooniks kasutasin Krister Viirsaare loodud programmikoodi, mis asub videona aadressil https://www.youtube.com/watch?v=WZdx5IJKuPE ning mida omalt poolt muutsin ja täiendasin.

Mängijale kuvatakse massiivide abil fikseeritud suurusega mänguväljak ning hakatakse küsima pommitamiseks vajalikke koordinaate (x, y).

Antud on mängulaua tingimused:
0 - tähistab veel pommitamata merd
2 - tähistab pihta saanud laeva
3 - tähistab pommitatud ala, millel laeva ei asunud.

Vale sisestuse puhul kuvatakse kasutajale veateade ning lõpetatakse mäng. Ühe ja sama koordinaadi korduval pommitamisel antakse sellest mängijale märku.

Iga pommitamise järel kuvatakse mängijale uus mänguväljak, millele on märgitud juba kas pihtasaanud laevad või pommitatud tühi, laevata piirkond. Mäng lõppeb alati kasutajapoolse võiduga, mil kõik laevad on põhja lastud. Mängu lõppedes näidatakse ära laevade koguarv väljakul, pihtasaamise protsent ning mängu lõpptulemuseni kulunud aeg (minutites ja sekundites).

